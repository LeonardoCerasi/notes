\selectlanguage{italian}

\paragraph{Scale di grandezza}

Nello studio della fisica dei nuclei e delle particelle subatomiche, le scale di grandezza tipiche sono estremamente piccole: la scala tipica delle dimensioni di un atomo è $ 1\ang = 10^{-10}\m  $, mentre quella del nucleo è di $ 4 $ ordini di grandezza minore ($ 10^{-14}\m = 10\fm $); per un singolo nucleone, invece, le dimensioni sono dell'ordine di $ 1\fm = 10^{-15}\m $, e il range tipico delle interazioni deboli è $ 10^{-18}\m $.\\
Per quanto riguarda la scala di energie, i processi atomici hanno energie solitamente attorno a $ 1\ev = 1.602\cdot10^{-19}\,\text{J} $, mentre quelli nucleari arrivano anche a $ 10\mev $; per le interazioni ad alte energie studiate dalla fisica particellare, i moderni accelleratori arrivano a scale di $ 1\tev $.\\
Per studiare la struttura dei costituenti della materia a vari livelli, è necessario utilizzare fasci di particelle (fotoni, elettroni, etc.) con determinate lunghezze d'onda (relazioni di de Broglie $ \lambda = \frac{h}{p} $), corrispondenti a determinate energie: per sondare i nuclei atomici sono necessari $ \lambda \sim 10\fm $ ed $ E \sim 1\mev $; per evidenziare la struttura a molti corpi del nucleo atomico servono $ \lambda \sim 1\fm $ ed $ E \sim 10\mev $; se si vogliono studiare gli stati eccitati dei singoli nucleoni occorrono $ \lambda \sim 10^{-3}\fm $ ed $ E \sim 1\gev $; infine, se si vuole mettere in luce la struttura composta da quark dei nucleoni, bisogna raggiungere $ \lambda < 10^{-4}\fm $ ed $ E > 200\gev $.

\paragraph{Interazioni fondamentali}

I vari costituenti della materia interagiscono tramite $ 4 $ interazioni fondamentali:
\begin{enumerate}
  \item interazione elettromagnetica: mediata dal fotone ($ m_{\gamma} = 0 $), con coupling constant $ \alpha \approx 1/137 $ e raggio d'azione infinito (essendo il fotone massless);
  \item interazione debole: mediata dai bosoni $ \w^{\pm} $ e $ \z^0 $ ($ m_W = 80.4\gev $, $ m_Z = 90.1\gev $), con coupling constant $ G_F \approx 1\cdot10^{-5} $) e raggio d'azione $ < 10^{-3}\fm $, dovuto al fatto che i bosoni bosoni $ \w^{\pm} $ e $ \z^0 $ sono molto pesanti e dunque, per il principio d'indeterminazione ($ \Delta E \Delta t \ge \frac{\hbar}{2} $), possono essere prodotti solo come particelle virtuali in processi di scattering per periodi di tempo estremamente brevi;
  \item interazione forte: mediata dai gluoni ($ m_g = 0 $), con coupling constant $ \alpha_s \approx 1 $ e raggio d'azione $ \approx 1\fm $, dovuto al fatto che i gluoni, sebbene massless, possono interagire tra loro;
  \item interazione gravitazionale: mediata dall'ipotetico gravitone ($ m_G = 0 $), con coupling constant $ G_N \approx 6\cdot10^{-39} $ e raggio d'azione infinito.
\end{enumerate}
Come si può notare, la gravità ha un'intensità di decine di ordini di grandezza inferiore alle altre interazioni fondamentali, per questo in ambito atomico, nucleare e particellare può essere trascurata.

\paragraph{Esperimenti}

A differenza della fisica atomica, che è descritta completamente dalla QED (Quantum Electrodynamics), la fisica nucleare non ha un'unica teoria coerente: la teoria fondamentale dell'interazione forte, la QCD (Quantum Chromodynamics), descrive le interazioni tra quark (mediate da gluoni), non quelle tra nucleoni (mediate da mesoni virtuali); inoltre, in ambito atomico le energie che entrano in gioco nei decadimenti ($ \sim 10\mev $) sono meno dello $ 0.1\% $ della massa del nucleo (espressa in unità naturali), dunque gli effetti relativistici possono essere ignorati, mentre per quanto riguarda i processi tra nucleoni le energie possono essere anche $ 100 $ volte la massa equivalente del protone, rendendo necessario l'utilizzo della meccanica quantistica relativistica; infine, bisogna considerare che sia il nucleo atomico che i nucleoni sono sistemi complessi a molti corpi, dunque, anche avendo una teoria dell'interazione tra singole coppie di costituenti, è estremamente difficile sviluppare modelli teorici per descrivere questi sistemi, e la trattazione è principalmente di natura fenomenologica, con tante teorie dei singoli processi che vengono sviluppate a partire dai dati sperimentali.\\
Gli esperimenti in fisica nucleare (utilizzati anche per studiare gli adroni in generale) sono principalmente di due tipi:
\begin{enumerate}
  \item scattering: un fascio di particelle, di cui si conoscono energia e momento lineare, è diretto verso l'oggetto bersagio da studiare e, attraverso le variazioni di quantità cinematiche misurabili, è possibile studiare le proprietà dell'interazioni e la struttura del bersaglio (risoluzione data dalla relazione di de Broglie);
  \item spettroscopia: nucleoni (o anche mesoni e barioni) vengono eccitati e si studiano i prodotti del decadimento di questi stati eccitati, inferendo le proprietà degli stati eccitati e le interazioni tra i prodotti di decadimento.
\end{enumerate}
Sia esperimenti di scattering che esperimenti spettroscopici necessitano di energie di ordini di grandezza simili.\\
Nel caso dello scattering è importante studiare la sezione d'urto d'interazione (cross section), ovvero la probabilità che avvenga una determinata reazione: in base all'angolo solido $ \Delta\Omega $ del rilevatore, alla cross section $ \frac{d\sigma}{s\Omega} $, all'intensità $ I_0 $ del fascio incidente e alla densità numerica di particelle $ n_0 $ che attraversano lo spessore $ dz $ del rilevatore, si può calcolare il numero di particelle rilevate in funzione dell'angolo d'emissione:
\begin{equation}
  \frac{dn(\theta)}{dt} = I_0 n_0 dz \frac{d\sigma}{d\Omega} \Delta\Omega
  \label{eq:1}
\end{equation}
La cross section è un'area geometrica (l'area effettiva di collisione) ed è solitamente misurata in barn: $ 1\barn = 100\fm^2 $; questa sezione d'urto è in realtà molto grande e misure più tipiche sono espresse in microbarn.

\thispagestyle{introd}
